<!DOCTYPE html><html lang="en"><head><meta charset="utf-8"><title>Уебсайт ръчна изработка</title><link rel="stylesheet" href="/css/screen.css"></head><body><header><a id="site_name" href="/" title="Уебсайт ръчна изработка">∞</a><ul id="navi"><li><a href="/bg/about.html" title="Относно">Относно</a></li><li><a href="/bg/archive.html" title="Архив">Архив</a></li></ul></header><section id="main"><section id="hero"><h3 id="-">Уебсайт ръчна изработка</h3>
<p>По малко от разни неща</p>
</section><div class="post"><h2><a href="/bg/posts/189/">Лесно публикуване с wintersmith</a></h2><p>Този сайт е преживял много метаморфози. Преди време ползвах CMS системи като WordPress и Radiant. След това написах своя собствена системка, но това винаги изискваше да ползвам хостинг акаунт с база данни.</p>
<p>Напоследък ползвам един npm модул за генериране на статични сайтове от файлове. Казва се <a href="https://github.com/jnordberg/wintersmith">wintersmith</a> и дава чудесна възможност да се ползват <a href="https://pages.github.com/">GitHub Pages</a> за хостване на съдържанието. Повече информация как се ползват тези неща може да се намери през линковете.</p>
<p>Има само един проблем - удобното публикуване в gh-pages бранча.</p>
<p>Последно се спрях на следния вариант:</p>
<ol>
<li>Изпълнява се build командата за да получим статичния сайт в директория build<pre><code>$ wintersmith build
</code></pre></li>
<li>Премахваме remote бранча gh-pages<pre><code>$ git push origin --delete gh-pages
</code></pre></li>
<li>Публикуваме сайта от build директорията в нов remote бранч gh-pages<pre><code>$ git subtree push --prefix=build origin gh-pages
</code></pre></li>
</ol>
<p>Ето 3 стъпки за по-лесно публикуване на ново съдържание. Всъщност причината да пиша този пост е да тествам тази техника.</p>
</div><div class="post"><h2><a href="/bg/posts/188/">Дизайн жаргон: скеоморфизъм?</a></h2><p>Напоследък някои компании са обвинявани, че прекаляват със
скеофоморфизма в продуктите си. Говоря за Епъл, но вероятно има и други, които ги имитират например.</p>
<p>Оказа се, че такава дума в българския нет не съществува. Затова реших да сложа тук малко информация по въпроса. </p>
<p>Според някои дефиниции, които изрових, <strong>скеоморф</strong> е обект, който има орнаментални характеристики на структурата,
която изобразява. Скеоморфи могат да бъдат използвани нарочно за да се придаде на даден обект
характерен и вече познат облик. Например това може да бъде отпечатана марка върху пощенски плик.</p>
<p>Алтернативна дефиниция на <strong>скеоморфа</strong> е елемент от дизайна или структурата, който има малко или никакво
практическо приложение, но е бил съществен в правенето на оригиналния обект. Тази дефиниция обаче е по-ограничена. </p>
<h2 id="-">Малко връзки по темата</h2>
<ul>
<li><a href="http://www.fastcodesign.com/1670796/a-former-iphone-ui-designer-defends-apples-fake-leather-design-philosophy">В тази статия един бивш дизайнер в Епъл защитава този подход към
проектирането на потребителски
интерфейси.</a></li>
</ul>
</div><div class="post"><h2><a href="/bg/posts/186/">Полифилове за запълване на дупките в HTML5 възможностите на браузърите</a></h2><p>Всички искаме от раз да използваме най-новите и готини възможности
имплементирани от модерните браузъри, но има един малъък проблем - как
можем да използваме тези възможности и в същото време да сме сигурни, че
по-старите браузъри все пак ще покажат страниците по желания начин.</p>
<p>Това може да стане с помощта на <strong>полифилове</strong>.</p>
<p>Полифиловете са JavaScript инструменти, които репликират стандартните
приложнопрограмни интерфейси (АПИ-та) на модерните браузъри. В тази
<a href="http://www.fitc.ca/events/presentations/presentation.cfm?event=127&amp;presentation_id=1758">своя
презентация</a>
JavaScript гуруто Ади Османи показва как се използват полифиловете за
засичане на възможни функционалности в браузърите и как да правите свои
собствени тестове за такива неща.</p>
<p>Обърнато е внимание на страхотния инструмент
<a href="http://modernizr.com/">Modernizr</a>, който използвах в един
от проектите ми миналата година.</p>
</div><div class="post"><h2><a href="/bg/posts/185/">Как да извличаме данни от сайт като Epay.bg с Firebug конзолата и малко jQuery код</a></h2><p>Винаги ми се е искало да имам някаква възможност да знам колко общо съм
изхарчил по дадено направление за определен период в Epay.bg (Ипей) -
един логичен случай на употреба (use case).</p>
<p>Открих, че при нужда това може да стане чрез използването на това, което
има като възможности в Ипей и малко джаваскрипт в конзолата на добавката
за популярния браузър Firefox наречена <a href="http://getfirebug.com/">Firebug</a></p>
<ul>
<li>може би най-популярния плъгин за дебъгване на уеб интерфейси при
разработката им.</li>
</ul>
<p>За да получи нужната информация, потребителят трябва да направи
следното:</p>
<p>От началния екран (след логин в Ипей) да избере връзката озаглавена
“Всички движения“</p>
<p>След това може да бъде приложен филтър по кореспондент за да бъдат
извдени всички движения към ЧЕЗ примерно</p>
<p>След това ето този код може да ви даде информацията от клетките - т.е.
това може да позволи да се направи операция, която да изчисли колко пари
са изхарчени по определенно нещо.</p>
<p><code>jQuery(&quot;html body table.body tbody tr td center table#main_table tbody tr td#main_table form table.grid tbody tr.tr-2, html body table.body tbody tr td center table#main_table tbody tr td#main_table form table.grid tbody tr.tr-1&quot;)
.each(function() {
  console.log($(this).text());
});</code></p>
<p>Надявам се кодът да е полезен на някого - как точно да стане
пресмятането оставям на желаещите да се дозанимаят.</p>
</div><div class="post"><h2><a href="/bg/posts/184/">Сайтове срещу приложения в мобилен контекст</a></h2><p>Господин Якоб Нилсен споделя следното заключение в <a href="http://www.useit.com/alertbox/mobile-sites-apps.html">последния си
доклад</a> относно
<strong>ползваемоста</strong> (usability) на <strong>мобилни сайтове</strong> сравнено с
<strong>приложения за мобилни операционни системи</strong>.</p>
<blockquote>
<p>(Apps may remain better for tasks that are true applications, such as
photo editing — whereas mobile sites will be better for design
problems like e-commerce/m-commerce, corporate websites, news, medical
info, social networking, etc.)</p>
</blockquote>
<p>Това твърдение наистина, по мое мнение, е вярно и всъщност е такова
откакто има напълно функционални браузъри базирани на
<a href="http://www.webkit.org/">wеbkit</a> - проектът с отворен код на Епъл.</p>
<p>Другото важно откритие не Нилсен е, че мобилните приложения трябва да се
оправят с правилата на компаниите правещи операционните системи като
Епъл и Гугъл и съответно да се налага да правят компромиси, които
избягват чрез сайтовете си.</p>
</div></section><footer></footer><script src="/js/main.js" type="text/javascript"></script><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>