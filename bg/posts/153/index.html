<!DOCTYPE html><html lang="en"><head><meta charset="utf-8"><title>Йордан Дичев</title><link rel="stylesheet" href="/font/droid-serif/stylesheet.css"><link rel="stylesheet" href="/css/screen.css"></head><body><div id="wrap"><header><h2 id="logo"><a id="site_name" href="/">Йордан Дичев</a></h2><ul id="main_navigation"><li><a href="/bg/about.html">Относно</a></li><li><a href="/bg/archive.html">Архив</a></li></ul></header><div id="main"><div id="post"><h1>Google вече предлага помощ с бързината на сайтовете от портала си за уебмастъри</h1><h5>03.12.2009</h5><section class="content"><p>Google е компания, която е известна с това, че отделя доста внимание на
ефективността и бързодействието. Наскоро бе съобщено и това, че
бързината на дадени сайтове вече ще бъде един от факторите за
представянето на сайтовете в подреждането на резултатите от търсене.</p>
<p>Откакто съобщението за въвеждане на бързината на сайт като фактор при
подреждането в резултатите бе направено определено се говори доста
повече за оптимизация на код и статични файлове от преди.</p>
<p>Сега обаче Google въведе <a href="https://www.google.com/webmasters/tools/" title="Google Webmasters Tools">нов модул в портала си за
уебмастъри</a>,
където дава информация за „Ефективност на сайт“ и съвети как тя да бъде
подобрена. Също така се предлага да бъде свалена и добавката на Google
за Firefox, която помага за оптимизиране на сайтове - ползвам я, чудесна
е, но за нея повече друг пък.</p>
<h2 id="-google">Ползата за Google</h2>
<p>И все пак защо така бързината става все по-важен фактор? Причината
според мен определено не се крие само в това, че потребителите биха
искали да виждат първо сайтове, които се зареждат по-бързо. Колко бързо
даден потребител би могъл да отвори страница от даден сайт е много
трудно за прогнозиране и зависи от доста фактори.</p>
<p>От друга страна Google със сигурност ще спечели от по-бързи и
оптимизирани сайтове - с постоянното увеличаване на страниците в
интернет и броя документи, в които търсачката трябва да намира, това
което търсим - техническите разходи на компанията за създаването и
поддържането на индекса трябва да са огромни като трафик и сървърно
натоварване. По-бързи страници означава по-малко ресурс похарчен от
страна на Google за да получи информацията. Това умножено по броя
сайтове и техните страници представлява едно сериозно спестяване.</p>
<p>А какъв друг начин това да стане популярна практика от мнозинството
сайтове, ако не стане един от факторите за подреждане в резултатите от
търсене?</p>
</section></div></div><footer><p>Йордан Дичев</p></footer></div><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>