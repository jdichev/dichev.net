<!DOCTYPE html><html lang="en"><head><meta charset="utf-8"><title>Adobe BrowserLab дава възможност за преглед на сайт едновременно в различни браузъри</title><link rel="stylesheet" href="/font/droid-serif/stylesheet.css"><link rel="stylesheet" href="/css/screen.css"></head><body><div id="wrap"><header><span id="logo"><a id="site_name" href="/">Йордан Дичев</a></span><ul id="main_navigation"><li><a href="/bg/about.html">Относно</a></li><li><a href="/bg/archive.html">Архив</a></li></ul></header><div id="main"><div id="post"><h1>Adobe BrowserLab дава възможност за преглед на сайт едновременно в различни браузъри</h1><h5>03.06.2009</h5><section class="content"><p><img src="/bg/posts/99/jd_browserlab.png" alt=""></p>
<p><a href="http://browserlab.adobe.com/">Adobe BrowserLab</a> може донякъде да спести
усилията по тестването на уеб дизайн на различни браузъри и платформи.</p>
<p>Аз обикновено тествам на най-новите браузъри под уиндоус, а на
по-старите с помощта на предварително подготвени за целта виртуални
машини - става дума за експлорър 6 и 7. Тестването на мак изисква мак,
което още повече усложнява задачата. Тези начини безспорно имат
предимства, тъй като уеб сайтовете и приложенията са все по-сложно
организирани и е добре да те тестват във възможно най-близка до
естествената среда на браузъра.</p>
<p>Ако обаче става дума за това дали дизайнът изглежда ОК под различните
браузъри, тогава това приложение на адобе определено може да свърши
работа.</p>
<p>За да се ползва трябва да имате създаден адобе потребител и парола, а
след вход има само един екран, на който се развива цялото действие.
В полето за адрес трябва да се въведе адреса на страницата, чийто външен
вид може да бъде разглеждан в различните браузъри в режим на преглед:
един екран, два екрана или onion skin (бих си го превел като пластове).</p>
<p>Особено интересен режим е този с пластовете, където чрез дърпане на
плъзгача над екрана за преглед може да се преминава плавно от изгледа на
страницата от един браузър в друг - особено полезно за забелязване на
малки разлики. Те може би са незначителни, но според мен има ситуации в
които са важни и не са за подценяване.</p>
</section></div></div><footer><p>Йордан Дичев</p></footer></div><script src="/js/main.js" type="text/javascript"></script><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>