<!DOCTYPE html><html lang="en"><head><meta charset="utf-8"><meta name="google-site-verification" content="mVhhwHSgNg7ZoGR6nD4giIXTbjaSPNIu8voKZt6dgFw"><title>Йордан Дичев</title><link rel="stylesheet" href="/font/droid-serif/stylesheet.css"><link rel="stylesheet" href="/css/bootstrap.min.css"><link rel="stylesheet" href="/css/screen.css"></head><body><div id="wrap"><div id="header"><div class="row-fluid"><div class="span12"><h2 id="logo"><a id="site_name" href="/">Йордан Дичев</a></h2><ul id="main_navigation"><li><a href="/bg/about.html">Относно</a></li></ul></div></div></div><div id="main"><div class="row-fluid"><div class="span12"><div id="post"><h1>Стефан Кънчев в ColourLovers</h1><h5>08.09.2009</h5><section class="content"><p><img src="/bg/posts/131/tenio-04.jpg" alt=""></p>
<p><a href="http://www.stefankanchev.com/">Стефан Кънчев</a> има <a href="http://www.colourlovers.com/blog/2009/09/07/the-colors-of-stefan-kanchev">статия посветена на
творчеството му в
COLOURlovers</a>.
Творчеството му е особено подходящо за сайт като на влюбените в
цветовете. Следя какво излиза там и мога да кажа, че не са много
личностите, които присъстват там самостоятелно.</p>
<p>Приятно четене, а ако някой не знае кой е Стефан Кънчев, може би от
родените след 1989, ето малко повече информация от сайта на твореца
направен от добри хора.</p>
<blockquote>
<p>КЪНЧЕВ, Стефан Киров — график-приложник, народен художник (1971).
Роден на 6.VIII.1915, Калофер. Син на иконописец. Учи (1940–1945)
стенопис в Художествената Академия, София, при проф. Дечко Узунов.
Работи във всички области на приложната графика. Автор е на много
корици на книги с народни приказки, плакати, запазени фабрични и
търговски марки, новогодишни и др. честитки, рекламни страници,
луксозни бланки и писма, пощенски марки, етикети, опаковки и др.
Творчеството му, за което черпи идеи и мотиви от народната традиция,
се отличава с богато въображение, спокойна и ясна композиция,
сполучлива връзка между шрифт и образ, изчистени форми, оригинални
художествени идеи, които напълно изчерпват съдържанието на творбата. В
цветните творби също ясно се проявява неговото голямо професионално
майсторство. От 1945 участва в много изложби и биеналета в България и
в чужбина: Белград, Будапеща, Берлин, Москва, Варшава, Бърно, Любляна,
Ню Йорк — I световна изложба на запазената марка; участва с 23 творби
от всичко 250 от цял свят, и др. Урежда самостоятелни изложби в София,
Москва, Прага, Берлин, Варшава, Будапеща, юбилейна изложба в София
(1975). Печели многократно конкурси за шрифт, плакат, запазени марки,
честитки, телеграми, оформяне на книги и др. произведенията му се
ползват със световна известност и името му фигурира в най-големите
енциклопедии по приложна графика. Награден е с ордените „Кирил и
Методий” — I степен (1956, 1963, 1969), „Червено знаме на труда”
(1965), „Народна република България” — II степен (1975). Наградата за
плакат и приложна графика „Александър Жендов” (1973) и др.</p>
</blockquote>
<p><a href="/bg/posts/131/Stefan_Kanchev.jpg"><img src="/bg/posts/131/Stefan_Kanchev.jpg" alt="Работите на Стефан
Кънчев"></a></p>
<p>Източник: Енциклопедия на изобразителното изкуство в България, София,
1981г.</p>
</section></div></div></div></div><div id="footer"><div class="row-fluid"><div class="span12"><p>Йордан Дичев&nbsp;|&nbsp;<span><a href="/bg/archive.html">Архив</a></span></p></div></div></div></div><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>