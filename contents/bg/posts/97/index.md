---
title: "Гугъл продукти с миризма на Новини"
author: jordan
date: 2009-5-27 12:00
template: post.pug
---

Известен период от време минава и току се чуе за Google News - любимата
ми услуга на Гугъл, която никога не ползвам. Изпитвам много смесени
чувства към нея по ред причини като например тъпите начини да се
използва събраното на едно място такова огромно богатство на информация

- може да е нарочно, не знам, но според мен това е тъжно.

Та чува се отново за Гугъл Нюз. Сега обаче това се случва в контекста на
[Web Elements (Уеб
Елементи)](http://www.google.com/webelements/ "Google Web Elements") -
услуга на Гугъл позволяваща лесна конфигурация на HTML код, който да се
използва за да се сложи на произволна уеб страница един от 8 (осем)
продукта в услугата.

Тъй като седем от продуктите имат безспорно полезно предназначение като
част от произволна уеб страница, странно беше да видя новинарската
услуга на гугъл там, наред с търсене, дискусии, календар, таблици...

Интересно е и какво значи, че всъщност новинарските продукти в този
сервиз са два, тъй като там присъства и YouTube News.
