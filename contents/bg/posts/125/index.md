---
title: "Три неща за бъдещето на електронните книги според Google"
author: jordan
date: 2009-8-2 12:00
template: post.pug
---

Случайно попаднах на пресен-пресен материал където се описва визията на
Google по отношение на електронните книги.

Според Дан (Даниел) Кланси, шеф на разработката в Google Books, проектът
ще си си сътрудничи с всички заинтересувани диструбитори на книги за да
може потребителите да могат да избират откъде да закупят книгата - от
електронна книжарница или от магазина наблизо. Останалите две
подробности са по-скоро технически, но не по-малко важни - всички
електронни книги ще се съхраняват в облак-а, т.е. на някой от
многобройните сървъри на Google по света, и ще бъдат достъпни за четене
от всякакви устройства - компютри, четци за електронни книги,
телефони...

Това наистина започва да звучи като визията на монополиста в търсенето
по отношение на бъдещето на електронните книги, особено като се има
предвид добавеното от Кланси изречение, че досегашното споразумение с
издатели на книги се отнася по-скоро за книгите, които вече не се
продават в книжарниците, нещо което се отнася по-скоро към миналото.

Повече плюс един по-дълъг цитат на Дан Кланси на следния линк:

[Google Engineering Director Spells Out Vision for the Future of Digital
Books](http://marklogic.blogspot.com/2009/03/dan-clancy-of-google-book-search-to.html)
