---
title: "NetBeans 6.1 вече налице и по-бърз"
author: jordan
date: 2008-4-29 12:00
template: post.jade
---

Скоро след като излезе NetBeans 6.0, вече има и [NetBeans
6.1](http://www.netbeans.org/) с основно подобрение скоростта при
стартиране. Като попълвах анкетата за мнения, този въпрос го имаше и
според мен са си взели поука. Скоростта, с която NetBeans тръгваше
преди, дори без да има друго приложение работещо на компютъра, ме
тормозеше всеки пък. Имам и гадния навик щом приключа с дадено
приложение да го затварям независимо, че скоро може би пак ще ми трябва.

Чета, че други подобрения в тази версия са свързани с определени
интересни езици като JavaScript и Ruby, но тепърва ще трупам
впечатления. Засега и благината от бързото стартиране стига.
