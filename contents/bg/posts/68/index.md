---
title: "Българските вестници: качество, количество или нещо повече"
author: jordan
date: 2007-8-9 12:00
template: post.jade
---

Блогът на в-к “Капитал” повдига [въпроса за качеството на българските
вестници](http://www.capital.bg/showblog.php?storyid=366239 "Качеството на българските вестници"),тема
която ще бъде засегната в тазседмичния брой на седмичника. Въпросът крие
повече нюанси от просто качеството на публикуваните в България вестници,
споменавайки за повода за въпроса, който е продажбата на вестниците
“Монитор”, “Телеграф” и “Политика” на една малка (съставета от два члена)
политическа династия станала известна благодарение на няколко скандала.
Отговарям си тук на няколко отвъпросите, които се задават там:

-   Харесва ли ми това, което има на българския вестникарски пазар?
    Ако става дума за вестниците, които не са специализирани в
    определена област - не, с няколко изключения.
-   Интересуват ли ме? Не ме интересуват отново с няколко изключения.
-   Чета ли по-малко вестници отколкото преди? Да, определено чета
    по-малко вестници.
-   Полезни ли са ми? Определено повечето не са ми полезни,
    освен анализите, интервютата и коментарите. Новините така или иначе
    идват отрадио, телевизия и интернет и то в много повече детайли. Не
    е ли голяма част от пресата просто преведена или препечатана
    информация от чужди източници.
-   Опитват ли се да ме въвлекат в чужд дневен ред - да, особено
    таблоидите.
-   И накрая въпросът моите интереси ли защитават или чужди?
    Въпросът е реторичен. Струва си просто да се спомене
    повода за материала - продажбата на трите вестника.

Изводът е - с изключение на сериозната преса, вестниците имат запазено
място във времето загубено от българите, поради това, че спочти нищо не
им помагат и защитават неясни интереси.
