---
title: "Обърнатата пирамида (inverted pyramid): ефективна комуникация"
author: jordan
date: 2009-5-24 12:00
template: post.pug
---

![Обърната пирамида, ефективна
комуникация](inverted_pyramid.png "Обърната пирамида, ефективна комуникация")

Виж също: [Писане за
уеб](http://dichev.net/bg/%D0%BF%D0%B8%D1%81%D0%B0%D0%BD%D0%B5+%D0%B7%D0%B0+%D1%83%D0%B5%D0%B1)

Много добър метод за ясно писане е обърната пирамида - така се нарича
принципът на подредба на информация в текстове, най-често ползван в
работата на новинарските агенции.

Принципът на обърнатата пирамида може да бъде един много полезен
пътеводител при информационни текстове, чиято задача е да са съобщителни
и без коментар или лично мнение освен фактите и се характеризира с
няколко изисквания, които могат да бъдат сведени до три основни:

- В началото, или т. нар. "водещ параграф" трябва да се съобщава
  цялата информация. Да отговаря на въпросите кой/какво, къде и кога.
- След това се подрежда важната информация, обикновено допълнителни
  факти, все пак най-важното все пак е съобщено.
- Последно се добавя информация, която дава повече предистория и
  евентуално референции към други източници.

Писането по този начин е станало особено популярно във вестниците където
дължината на статията е трябвало да бъде по-лесно променяна за да се
събере в определеното и място - този метод дава това предимство, тъй
като лесно може да се изрязва информация отзад-напред.

Позволявам си да добавя една диаграма относно обърнатата пирамида.

## История

Няма консенсус кога за пръв път е била използвана обърнатата пирамида
като форма за писане, но е популярно смятането, че този стил се е развил
по време на гражданската война в САЩ. Популярен пример, който илюстрира
използването на обърнатата пирамида, се състои от статия за убийството
на президента Линкълн.

## BLUF (Bottom Line Up Front)

BLUF е термин използван основно в подготовката на печатни материали в
армията на САЩ, където владеенето на краткото и ясно писане се смята за
важно умение. Терминът също така се използва при поставяне на диагнози
като добър формат за предаване на правилна информация.
