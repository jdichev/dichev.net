---
title: "Бързина на сайта: новият фактор за по-добра позиция в резултатите от търсене в Google"
author: jordan
date: 2009-11-14 12:00
template: post.pug
---

Мат Кътс дава кратко интервю показано във видео в [тази статия в Search
Engine
Land](http://searchengineland.com/site-speed-googles-next-ranking-factor-29793?utm_source=feedburner&utm_medium=feed&utm_campaign=Feed%3A+searchengineland+%28Search+Engine+Land%29&utm_content=Google+Reader),
където обяснява как бързината на зареждане на даден сайт ще става фактор
за това как той ще излиза в резултатите от търсене в Google.

На мен ми се стори, че по-скоро става дума за сайтове, които наистина се
зареждат бавно и че това не е каквото хората очакват от който и да е
сайт. Причина за промените според Кътс са многото хора в Google, които
смятат, че Интернет потребителите оценяват бързината на зареждане на
сайтовете като част от цялостната оценка за качество на даден сайт и
сайтове, които се зареждат по-бързо би трябвало да са по-желани за
разглеждане от търсещите. Тази, а и други промени, идват като част от
голям ъдейт на търсачката на Google, наречен Caffeine (който бил
съобразен с празниците за да не напряга излишно уебмастърите и повечето
промени ще дойдат след началото на януари 2009 - мило а?).

Авторът на статията в Search Engine Land споменава, че не трябва да се
преувеличава ролята на скоростта на сайта. Въпреки това обаче, на мен ми
се струва, че „скорост“ е дума, която доста често се споменава
напоследък от Google и възможностите за подобряване на позиции не трябва
да се подценяват. Мотото на Chome е скорост, Google пуснаха нов език за
писане на системи Go, който според тях е адски бърз, а съвсем наскоро
стана публична и Javascript библитеката на Google - Closure.

Бързина, скорост, сега!
