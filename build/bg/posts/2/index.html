<!DOCTYPE html><html lang="en"><head><meta charset="utf-8"><title>Малко цветове</title><link rel="stylesheet" href="/font/droid-serif/stylesheet.css"><link rel="stylesheet" href="/css/screen.css"></head><body><header><a id="site_name" href="/">Йордан Дичев</a><ul id="navi"><li><a href="/bg/about.html">Относно</a></li><li><a href="/bg/archive.html">Архив</a></li></ul></header><section id="main"><section id="hero"><h1>Малко цветове</h1></section><section id="post"><h5>21.12.2005</h5><p>Преди малко попаднах на един линк, всъщност поредната таблица с конвертирани <a href="http://www.pantone.com">Pantone</a> цветове в техните шестнадесетични стойности. Линкът е <a href="https://web.archive.org/web/20051221003701/http://www.unimelb.edu.au/webcentre/tools/developertools/pantone.html">Pantone and hexidecimal colour conversion chart</a>.</p>
<p>И реших да напиша нещо по въпроса защо са полезни такива страници.</p>
<p>Първо малко за шестнадесетичното означение на цветове. Става дума за означаване на цветове, които могат да бъдат изобразени на екрана на монитор, чрез т. нар. адитивен (на допълване) модел, т.е. комбинации от червено, синьо и зелено, всеки от които може да има стойност между 0 и 255 (общо 256 стойтости, или 16 по 16).</p>
<p>Това е и основната разлика с пантон цветовете, които изключително се отнасят за цветове, които са резултат от печатане.</p>
<p>И така, излиза, че 16,7 милиона цвята могат да бъдат дефинирани чрез шестразреден шестнадесетичен код. Той се отбелязва със знак “#” най-отпред, след което (без интервали) следват три двойки шестнадесетични числа. Първата двойка отговаря за стойността на червената съставка в цвета, втората - за стойността на зелената, а третата - за стойността на синята.</p>
<p>Но как се получава всичко това? Просто е: всяка шестнадесетична цифра може да има 16 стойности. Всяка стойност на основните цветове (червено, зелено и синьо, Red, Green, Blue) се записва с по две шестнадесетични цифри. Помните ли - 16 x 16 = 256?! Т.е. 256 са възможните стойности за всеки цвят - от 0 до 255. Общо възможните цветови комбинации са 256 х 256 х 256 = 16 777 216 комбинации.</p>
<p>Налагат се и някои уточнения.</p>
<p>Първо, как се изобразяват шестнадесетичните стойности (в ляво).</p>
<p>0 = 0</p>
<p>1 = 1</p>
<p>2 = 2</p>
<p>3 = 3</p>
<p>4 = 4</p>
<p>5 = 5</p>
<p>6 = 6</p>
<p>7 = 7</p>
<p>8 = 8</p>
<p>9 = 9</p>
<p>A =10</p>
<p>B = 11</p>
<p>C = 12</p>
<p>D = 13</p>
<p>E = 14</p>
<p>F = 15</p>
<p>Второ, какво означават стойностите между 0 и 255? Това е интензитетът на червеното, бялото и синьото в цвета на монитора.</p>
<p>И едно уточнение: Всички тези принципи не означават, че на различните устройства, ползващи различни технологии, цветовете ще изглеждат еднакво. По тази тема може да се говори още много, но това е основното.</p>
<p>А се пантон цветовете. Pantone e щатска компания, която е известна със системата са за смесване на цветове със същото име. Монопол в областта си. Системата представлява периодично издавани сборници с индексирани цветове и инструкции как да бъдат получени при различните печатащи машини.</p>
<p>Фирми, обикновено големи и с голям обем материали за печат, а и институциите ползват пантон системата за да се сдобият с консистентно изобразяване на своите цветове сред доставчици на услуги. Например ето как може да се дефинира българският национален флаг:</p>
<p>“Чл. 166.: Знамето на Република България е трицветно: бяло, зелено и червено, поставени водоравно отгоре надолу.</p>
<p>По-подробно, формата, рзамерите и цветовете се определят от Закона за Държавния печат и Националното знаме на Република България</p>
<ul>
<li><p>Форма - правоъгълна със съотношение на широчина към дължина - 3:5. При вертикално окачено знаме, прикрепено към напречник, максималната му дължина може да достигне до пет широчини.</p>
</li>
<li><p>Размери: 18 см х 30 см, 24 см х 40 см, 90 см х 150 см, 129 см х 215 см.</p>
</li>
<li><p>Цветове:</p>
</li>
</ul>
<p>** бял - със степен на белота не по-малка от 80%,</p>
<p>** зелен - номер 17-5936 ТС по скалата на Пантон-текстил</p>
<p>** червен - номер 18-1664 ТС по скалата на Пантон-текстил.</p>
<p>Стандартни образци за цветовете на националното знаме се съхранявят в Комитета по стандартизация и метрология.</p>
<p>За изобразяване на знамето близки цветове в 16-код са: за бялото - #FFFFFF; за зеленото - #00966E; за червеното - #D62612.”</p>
<p>Ето тук някой се е погрижил да даде еквивалента на пантон цветовете на знамето за да може съвестният уебдизайнер да използва точните цветове на българското знаме в своите проекти. Но какво правим ако нямаме еквивалент на тези цветове - за това беше и линкът от началото на тази статия. Подобни таблици помагат много ако трябва да се намери шестнадесетичната стойност на цвят по скалата на пантон.</p>
<p>Някои сигурно са забелязали, че доста графични програми поддържат до исзестна степен работа с пантон цветове. Те сигурно са забелязали, че те всичките са платени. Да, свободният софтуер не поддържа пантон библиотеки с цветове поради правата, които държат Pantone върху продукта си, а и поради това, че някой трябва да им плати за да ползва такива.</p>
<p>Таблици като тази помагат да се намерят нужните цветови съответствия за почитателите на алтернативен графичен софтуер, а и не само на тях.</p>
</section></section><footer><p>Йордан Дичев</p></footer><script src="/js/main.js" type="text/javascript"></script><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>