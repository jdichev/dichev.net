<!DOCTYPE html><html lang="en"><head><meta charset="utf-8"><title>Йордан Дичев</title><link rel="stylesheet" href="/font/droid-serif/stylesheet.css"><link rel="stylesheet" href="/css/screen.css"></head><body><div id="wrap"><div id="header"><h2 id="logo"><a id="site_name" href="/">Йордан Дичев</a></h2><ul id="main_navigation"><li><a href="/bg/about.html">Относно</a></li><li><a href="/bg/archive.html">Архив</a></li></ul></div><div id="main"><div id="post"><h1>На този ден през 1993</h1><h5>24.02.2009</h5><section class="content"><p>Днес е 24 февруари. Казвам го, защото търся повод да споделя нещо, което
научих преди малко след като попаднах на <a href="http://ruby-br.org/?p=843">публикация в един бразилски
сайт за Ruby</a>, че на този ден през 1993 г.,
създателят на <a href="http://www.ruby-lang.org/en/">Ruby</a> Юкихиро Мацумото е
избрал името на едноименния програмен език. Другата възможност за име
била coral.</p>
<p>Интересно е обаче защо думата ruby е надделяла в избора на име. В
<a href="http://en.wikipedia.org/wiki/Ruby_%28programming_language%29#Etymology_of_the_name_.22Ruby.22">Wikipedia се
споменава</a>,
че рубинът (както се превежда на български името на езика) бил рожденият
камък (буквален превод на &quot;birthstone&quot;) на един от колегите на Мацумото.</p>
<p>Но интересното продължава. По-късно станало ясно, че перлата (както се
превежда на български звученето на името на програмния език Perl) е
рожденият камък за родените през месец юни, а рубинът за родените през
месец юли. Излязло, че рубинът е наследник на перлата.</p>
<p>Според Енциклопедия Британика рождените камъни са скъпоценни камъни
асоциирани с датата на раждане на някого. Носенето на такива камъни се
смята от някои за носещо късмет или добро здраве, освен всички останали
вярвания.</p>
</section></div></div><div id="footer"><p>Йордан Дичев</p></div></div><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>