<!DOCTYPE html><html lang="en"><head><meta charset="utf-8"><title>Adobe официално тества Flash за Android</title><link rel="stylesheet" href="/css/screen.css"></head><body><header><a id="site_name" href="/" title="Уебсайт ръчна изработка">&lt;∞/&gt;</a><ul id="navi"><li><a href="/bg/about.html" title="Относно">Относно</a></li><li><a href="/bg/archive.html" title="Архив">Архив</a></li></ul></header><section id="main"><section id="hero"><h1>Adobe официално тества Flash за Android</h1></section><section id="post"><p><img src="/bg/posts/166/android_flash1.jpg" alt="Android Flash"></p>
<p>Adobe официално е започнала тестове на Flash плеъра си за Android - мобилната платформа на Google.</p>
<p>Всичко това се случва в контекста на обтегнати отношения между Adobe и
Apple заради плановете на производителя на устройства да не включва
Flash като опция на мобилните си телефони и таблети, а също и заради
забраната за разработване на приложения с Flash платформата за iPad.</p>
<p>Потребителите на Android скоро ще могат да гледат видео в интернет и да
се насладят на останалите възможности на Flash, според Лий Браймлоу -
евангелист на платформата на Adobe, който разкри, че тестването вече
тече, а скоро ще има и пълна бета версия.</p>
<p>Производителите на смартфоните Blackberry и Palm също планират да пуснат
версия на Flash за мобилните си телефони.</p>
<p>Желаещите да участват в тестовете могат да се <a href="http://www.adobe.com/cfusion/entitlement/index.cfm?e=labs_flashplayer10_android_signup">запишат на сайта на
Adobe</a>.</p>
<p>От
<a href="http://www.techradar.com/news/internet/adobe-announces-beta-of-flash-for-android-684303">techradar.com</a></p>
<h5>19.04.2010</h5></section></section><footer></footer></body></html>