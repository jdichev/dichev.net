<!DOCTYPE html><html lang="en"><head><meta charset="utf-8"><title>Бързина на сайта: новият фактор за по-добра позиция в резултатите от търсене в Google</title><link rel="stylesheet" href="/font/droid-serif/stylesheet.css"><link rel="stylesheet" href="/css/screen.css"></head><body><div id="wrap"><header><span id="logo"><a id="site_name" href="/">Йордан Дичев</a></span><ul id="main_navigation"><li><a href="/bg/about.html">Относно</a></li><li><a href="/bg/archive.html">Архив</a></li></ul></header><div id="main"><div id="post"><h1>Бързина на сайта: новият фактор за по-добра позиция в резултатите от търсене в Google</h1><h5>14.11.2009</h5><section class="content"><p>Мат Кътс дава кратко интервю показано във видео в <a href="http://searchengineland.com/site-speed-googles-next-ranking-factor-29793?utm_source=feedburner&amp;utm_medium=feed&amp;utm_campaign=Feed%3A+searchengineland+%28Search+Engine+Land%29&amp;utm_content=Google+Reader">тази статия в Search
Engine
Land</a>,
където обяснява как бързината на зареждане на даден сайт ще става фактор
за това как той ще излиза в резултатите от търсене в Google.</p>
<p>На мен ми се стори, че по-скоро става дума за сайтове, които наистина се
зареждат бавно и че това не е каквото хората очакват от който и да е
сайт. Причина за промените според Кътс са многото хора в Google, които
смятат, че Интернет потребителите оценяват бързината на зареждане на
сайтовете като част от цялостната оценка за качество на даден сайт и
сайтове, които се зареждат по-бързо би трябвало да са по-желани за
разглеждане от търсещите. Тази, а и други промени, идват като част от
голям ъдейт на търсачката на Google, наречен Caffeine (който бил
съобразен с празниците за да не напряга излишно уебмастърите и повечето
промени ще дойдат след началото на януари 2009 - мило а?).</p>
<p>Авторът на статията в Search Engine Land споменава, че не трябва да се
преувеличава ролята на скоростта на сайта. Въпреки това обаче, на мен ми
се струва, че „скорост“ е дума, която доста често се споменава
напоследък от Google и възможностите за подобряване на позиции не трябва
да се подценяват. Мотото на Chome е скорост, Google пуснаха нов език за
писане на системи Go, който според тях е адски бърз, а съвсем наскоро
стана публична и Javascript библитеката на Google - Closure.</p>
<p>Бързина, скорост, сега!</p>
</section></div></div><footer><p>Йордан Дичев</p></footer></div><script src="/js/main.js" type="text/javascript"></script><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>