<!DOCTYPE html><html lang="en"><head><meta charset="utf-8"><title>Свежо получи сериозна доза освежаване</title><link rel="stylesheet" href="/css/screen.css"></head><body><header><a id="site_name" href="/" title="Уебсайт ръчна изработка">УРИ</a><ul id="navi"><li><a href="/bg/about.html" title="Относно">Относно</a></li><li><a href="/bg/archive.html" title="Архив">Архив</a></li></ul></header><section id="main"><section id="hero"><h1>Свежо получи сериозна доза освежаване</h1></section><section id="post"><p>Може би най-популярният български сайт за споделяна не връзки
<a href="http://svejo.net">Svejo.net</a> излезе с нова версия след пълен редизайн -
с такъв обхват, че напълно успя да ме изненада, а усещането направо
достигна такова за посещение на напълно различен сайт, само че със
същото съдържание и потребители. А ето и как изглежда.</p>
<p><a href="/bg/posts/161/Svejo_redesign.png"><img src="/bg/posts/161/Svejo_redesign.png" alt="Свежо редизайн"></a></p>
<p>Новият интерфейс е преподреден сериозно в може би по-просто организирани
зони, но местата на някои елементи са променени - това по-скоро
затруднява известно време потребител свикнал къде да търси нужната
функция. Например броят гласували.</p>
<p>Самото гласуване от мястото на подреждане на резултати с връзки е
преработено в бутон гласувай. Логото е по-стабилно, но лимончето се е
превърнало в своя обвивка оформена като латинската буква S. Главното
меню е станало по-компактно и напомня това на
<a href="http://digg.com">Digg.com</a> - ясно и точно, но бих се радвал да можех да
видя падащите подменюта без допълнително натискане на малкото бутонче.</p>
<p>Друго, което прави впечатление, е промяната на цвета на по-важните
връзки от свежото оранжево към хладното синьо. За щастие оранжевото
просто е сменило форма и функции и не липсва от страницата.</p>
<p>Навигацията е по-скоро подобрена с позиционирането на полето за текстово
търсене и връзките за вход и регистриране. Много, по-скоро полезно,
място за връзките към популярни и нови споделени връзки.</p>
<p>По-скоро приятен редизайн, особено шрифта на логото.</p>
<h5>12.01.2010</h5></section></section><footer></footer><script src="/js/main.js" type="text/javascript"></script><script src="//static.getclicky.com/js" type="text/javascript"></script><script type="text/javascript">try{ clicky.init(66638379); }catch(e){}</script><noscript><p><img alt="Clicky" width="1" height="1" src="//in.getclicky.com/66638379ns.gif"></p></noscript></body></html>